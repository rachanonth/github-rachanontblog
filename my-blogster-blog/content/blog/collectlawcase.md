---
external: false
title: "การเก็บคดีสำหรับสอบผู้พิพากษา / อัยการ"
description: "การเก็บคดีสำหรับสอบผู้พิพากษา / อัยการ"
date: 2021-05-15
---

สำหรับผู้ที่ไม่ได้ทำงานประจำเป็นทนายความ จำเป็นต้องไปรบกวนพี่ๆ น้องๆทนายความขอเก็บคดี การเตรียมตัวให้ดีก่อนไปจึงเป็นสิ่งที่ต้องทำ

1. เตรียมเอกสารต่อไปนี้
- [ใบแต่งทนายความ](https://www.google.com/search?q=%E0%B9%83%E0%B8%9A%E0%B9%81%E0%B8%95%E0%B9%88%E0%B8%87%E0%B8%97%E0%B8%99%E0%B8%B2%E0%B8%A2+doc&sxsrf=ALiCzsYTdPjrD6e0SjqSRHjdU_LUVhftqA%3A1666845120887&ei=wAlaY-XkNbTKpgeK0am4Bg&oq=%E0%B9%83%E0%B8%9A%E0%B9%81%E0%B8%95%E0%B9%88%E0%B8%87%E0%B8%97%E0%B8%99%E0%B8%B2%E0%B8%A2%E0%B8%84%E0%B8%A7%E0%B8%B2%E0%B8%A1+word&gs_lcp=Cgxnd3Mtd2l6LXNlcnAQARgDMgoIABBHENYEELADMgoIABBHENYEELADMgoIABBHENYEELADMgoIABBHENYEELADMgoIABBHENYEELADMgoIABBHENYEELADMgoIABBHENYEELADMgoIABBHENYEELADSgQIQRgASgQIRhgAUABYAGD5DWgBcAF4AIABAIgBAJIBAJgBAMgBCMABAQ&sclient=gws-wiz-serp)
- สำเนาใบอนุญาตให้เป็นทนายความ พร้อมเซ็นรับรองสำเนาถูกต้อง
- [ใบเก็บคดี สำหรับการสอบผู้ช่วยผู้พิพากษา](https://www.google.com/search?q=%E0%B9%83%E0%B8%9A%E0%B9%80%E0%B8%81%E0%B9%87%E0%B8%9A%E0%B8%84%E0%B8%94%E0%B8%B5+%E0%B8%AA%E0%B8%B3%E0%B8%AB%E0%B8%A3%E0%B8%B1%E0%B8%9A%E0%B8%81%E0%B8%B2%E0%B8%A3%E0%B8%AA%E0%B8%AD%E0%B8%9A%E0%B8%9C%E0%B8%B9%E0%B9%89%E0%B8%8A%E0%B9%88%E0%B8%A7%E0%B8%A2%E0%B8%9C%E0%B8%B9%E0%B9%89%E0%B8%9E%E0%B8%B4%E0%B8%9E%E0%B8%B2%E0%B8%81%E0%B8%A9%E0%B8%B2&oq=%E0%B9%83%E0%B8%9A%E0%B9%80%E0%B8%81%E0%B9%87%E0%B8%9A%E0%B8%84%E0%B8%94%E0%B8%B5+%E0%B8%AA%E0%B8%B3%E0%B8%AB%E0%B8%A3%E0%B8%B1%E0%B8%9A%E0%B8%81%E0%B8%B2%E0%B8%A3%E0%B8%AA%E0%B8%AD%E0%B8%9A%E0%B8%9C%E0%B8%B9%E0%B9%89%E0%B8%8A%E0%B9%88%E0%B8%A7%E0%B8%A2%E0%B8%9C%E0%B8%B9%E0%B9%89%E0%B8%9E%E0%B8%B4%E0%B8%9E%E0%B8%B2%E0%B8%81%E0%B8%A9%E0%B8%B2&aqs=chrome..69i57.186j0j1&sourceid=chrome&ie=UTF-8)
- [ใบเก็บคดี สำหรับการสอบอัยการผู้ช่วย](https://www.google.com/search?q=%E0%B9%83%E0%B8%9A%E0%B9%80%E0%B8%81%E0%B9%87%E0%B8%9A%E0%B8%84%E0%B8%94%E0%B8%B5+%E0%B8%AA%E0%B8%B3%E0%B8%AB%E0%B8%A3%E0%B8%B1%E0%B8%9A%E0%B8%81%E0%B8%B2%E0%B8%A3%E0%B8%AA%E0%B8%AD%E0%B8%9A%E0%B8%AD%E0%B8%B1%E0%B8%A2%E0%B8%81%E0%B8%B2%E0%B8%A3%E0%B8%9C%E0%B8%B9%E0%B9%89%E0%B8%8A%E0%B9%88%E0%B8%A7%E0%B8%A2&sxsrf=ALiCzsZPIojrebReAHAnboOzhQhT8hy4Dw%3A1666845165977&ei=7QlaY_OaO7KGjuMPsd-F8Aw&ved=0ahUKEwizxY2Qyv_6AhUyg2MGHbFvAc4Q4dUDCA8&uact=5&oq=%E0%B9%83%E0%B8%9A%E0%B9%80%E0%B8%81%E0%B9%87%E0%B8%9A%E0%B8%84%E0%B8%94%E0%B8%B5+%E0%B8%AA%E0%B8%B3%E0%B8%AB%E0%B8%A3%E0%B8%B1%E0%B8%9A%E0%B8%81%E0%B8%B2%E0%B8%A3%E0%B8%AA%E0%B8%AD%E0%B8%9A%E0%B8%AD%E0%B8%B1%E0%B8%A2%E0%B8%81%E0%B8%B2%E0%B8%A3%E0%B8%9C%E0%B8%B9%E0%B9%89%E0%B8%8A%E0%B9%88%E0%B8%A7%E0%B8%A2&gs_lcp=Cgxnd3Mtd2l6LXNlcnAQAzIFCCEQoAFKBAhBGABKBAhGGABQAFgAYMEBaABwAXgAgAGmAYgBpgGSAQMwLjGYAQCgAQKgAQHAAQE&sclient=gws-wiz-serp)
โดยเอกสารทุกอย่างพยายามกรอกข้อมูลล่วงหน้าเท่าที่กรอกได้ และเซ็นชื่อให้เรียบร้อย

2. ไปยังศาลที่เราสะดวกเดินทางและควรเป็นศาลแขวงหรือศาลจังหวัด เพราะคดีที่เราจะเก็บคดีได้จะเป็นคดีที่ไม่ยุ่งยากอย่างคดีตั้งผู้จัดการมรดก หรือคดีผู้บริโภคซึ่งจะอยู่ในสองศาลนี้ โดยพยายามไปให้ถึงศาลก่อน 8.00 น.

3. เมื่อถึงศาลแล้วให้หาบอร์ดนัดความที่หน้าศาลเพื่อหาห้องพิจารณาที่มีนัดคดีตั้งผู้จัดการมรดก (เฉพาะคดีที่ไม่ใช่ของอัยการ) หรือคดีผู้บริโภค โดยอาจจะถ่ายรูปหรือจดเลขห้องเก็บไว้ (หรือถามจากประชาสัมพันธ์)

4. ไปที่หน้าห้องพิจารณาถ้าเจอพี่ทนายความ ให้สอบถามว่ามาคดีมรดกหรือคดีผู้บริโภคหรือเปล่า ถ้าใช่ให้บอกว่าเราขออนุญาตมาเก็บคดี ถ้าพี่เขาอนุญาตให้เราขอบคุณแล้วเข้าไปในห้องเพื่อแจ้งเจ้าหน้าที่หน้าบังลังก์ว่าเรามาขอเก็บคดีโดยขอกับพี่ทนายแล้ว

5. จากนั้นให้กลับมาหาพี่ทนายขอใบเบิกความเพื่อนำข้อมูลมากรอกลงในใบแต่งทนายและใบเก็บคดี และขอให้ตัวความลงลายมื่อชื่อแต่งเราเป็นทนายด้วย

6. นำเอกสารทั้งหมดรวบรวมยื่นให้กับเจ้าหน้าที่หน้าบังลังก์
- ใบแต่งทนายความที่ตัวความลงลายมื่อชื่อแล้วเย็บติดกับสำเนาใบอนุญาตให้เป็นทนายความ
- ใบเก็บคดี สำหรับการสอบผู้ช่วยผู้พิพากษา
- ใบเก็บคดี สำหรับการสอบอัยการผู้ช่วย

7. ระหว่างรอการเริ่มพิจารณา ให้เตรียมการเบิกความกับพยาน ช่วยพี่ทนายปั๊มเอกสารหมาย จ/ร (แต่เดี๋ยวนี้อาจจะไม่ต้องทำแล้ว เพราะส่วนใหญ่ฟ้องผ่าน e-Filing) หรือช่วยงานอื่นๆ

8. ใส่ชุดครุยให้เรียบร้อยก่อนที่ผู้พิพากษาจะขึ้นนั่งบังลังก์ (เจ้าหน้าที่หน้าบังลังก์จะแจ้งก่อนเสมอ)

9. เมื่อเริ่มการพิจารณาให้เรานำพยานสาบานตน จากนั้นรอผู้พิพากษาถามพยาน เมื่อท่านถามเรียบร้อยแล้ว จะให้เราดำเนินการถามพยานต่อ ให้เราถามตามที่เตรียมไว้ เมื่อถามจบให้แจ้งท่านว่าหมดคำถาม ถ้าไม่ติดอะไร ท่านก็จะมีคำสั่งตั้งผจก.มรดก โดยบางท่านอาจจะเรียกเราไปสอบถาม หรือพูดคุยเรื่องการเก็บคดี การสอบบ้าง

10. เมื่อเสร็จสิ้นการพิจารณาให้ไปหาเจ้าหน้าที่หน้าบังลังก์เพื่อลงลายมือชื่อที่หน้าปก รายงานกระบวนพิจารณา และใบเบิกความ เมื่อลงลายมือชื่อเสร็จเรียบร้อยก็เป็นอันเสร็จสิ้น เจ้าหน้าที่หน้าบังลังก์จะคืนใบเก็บคดีมาให้เรา โดยก่อนกลับให้ขอบคุณพี่ทนายความและตัวความ รวมทั้งเจ้าหน้าที่หน้าบัลลังก์อีกครั้งด้วย

11. ให้รอประมาณ 1–2 วัน จึงไปเช็คที่[ระบบติดตามสำนวนคดี](https://cios.coj.go.th/tracking/index.html?page=form) เพื่อเอาเลขคดีแดงมาใส่ในใบเก็บคดีก็จะเป็นอันเสร็จสิ้นจริงๆ

ขอบคุณข้อมูลจาก[ติวเตอร์บอส](https://www.facebook.com/peerapat.chuenwajeetham/posts/pfbid026SyxGDVY51Q7czYHAFHLSNRdYVbUEmfc7g5gae7P5rkVSjp4WwLLVo2rkmicAdFwl) [(Peerapat Chuenwajeetham)](https://www.facebook.com/peerapat.chuenwajeetham?__cft__%5B0%5D=AZX97GS28PweZLF7Ugk66ytU953OZIvA2hqYHyp7Z4GxbWCZhnRXLj6uwp-ecxHoaIzFss8CiqfFLflxmXAjHpr35HsIjhVhhE-DbjVftBkB1LH4BseZG-S69YLKSckTons&__tn__=-UC%2CP-R)

#หนังสือออกใหม่
- [รวมคำพิพากษาฎีกา เนติ 2568](https://s.shopee.co.th/7KpQJDtLnR)
- [สารบาญคำพิพากษาฎีกา เนติ 2567](https://s.shopee.co.th/6Kwt7XSAaV)
- [หลักและคำพิพากษา กฎหมายลักษณะพยานหลักฐาน คดีแพ่ง/คดีอาญา สหรัฐ กิติ ศุภการ](https://s.shopee.co.th/gIWNAmOQK)
- [แม่นหลัก พระธรรมนูญ วิ.แขวง วิ.เด็ก 2568](https://s.shopee.co.th/6VGJJybz6E)
- [คำศัพท์ภาษาอังกฤษสำหรับนักกฎหมาย (รศ.ดร.ดวงเด่น นาคสีหราช,ผศ.พงศ์กานต์ คงศรี) ปีที่พิมพ์ พ.ย.2567 (ครั้งที่ 10)](https://s.shopee.co.th/1BEmyFcX11)