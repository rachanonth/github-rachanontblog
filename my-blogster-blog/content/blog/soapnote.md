---
external: false
draft: false
title: SOAP NOTE มันคือสบู่เหรอ
description: what's SOAP note
date: 2005-06-26
---

วันนี้ได้ทำ SOAP อีกแล้วหลังจากไม่ได้ทำมาเดือนกว่าๆ มึนมากเลยขนาดอ่านเตรียมมาบ้างแล้วนะนี่ ยังดีนะที่เคสวันนี้ยังไม่ค่อยยากเท่าไหร่ เพราะอาจารย์ต้องการให้รู้แนวทางการทำ SOAP NOTE, Hospital Course, Discharge Counseling โดยค่อยๆแจก patient chart มาทีละวันเพื่อให้เหมือนกับการไปเก็บเคสทีละวัน (ไม่รู้ถึงคราวไปเก็บจริงๆมันจะได้ chart อ่านง่ายๆแบบที่อาจารย์ให้มามั้ยนี่)

โดยผู้ป่วยมาด้วยอาการของ pneumonia ซึ่งรักษาที่ รพช.ไม่หาย จึงส่งต่อมาที่รพศูนย์. แล้วผู้ป่วยก็เป็น DM อยู่แล้ว รักษาไปได้ไม่กี่วันอาหาร pneumonia ทุเลาลงแต่เกิดการติดเชื้อที่กรวยไต ไอ้ตรงนี้แหละที่เป็นปัญหา เพราะพี่ถามว่าจะให้ amikacin แบบ once daily dose ในผู้ป่วยคนนี้ที่มีภาวะการทำงานของไตบกพร่องอย่างไร ผมก็เปิดปาล์มดูทั้ง drug info ทั้ง sanford2005 ไม่เจอวิธีการปรับช่วงเวลาการให้ยาของ once daily dose เลยอะดิ มันมีแต่ของการให้แบบปกติที่ให้ทุก 8 ชั่วโมง อาจารย์เห็นหาไม่ได้ซักทีก็เลยบอกว่าขว้างปาล์มทิ้งได้แล้วเนี่ย ไปเปิดหนังสือ drug fact 2005 ดีกว่ามั้ง(ฮือฮือเจ็บใจตัวเองมากก็มันหาไม่เจอนี่) ที่ไหนได้ drug fact ก็ไม่มีวิธีปรับช่วงของการให้ยาเหมือนกัน (แล้วไปปาล์มเกือบแพ้หนังสือแล้ว)

สรุปแล้วเลยนึกได้ว่าวิธีการปรับช่วงของการให้ยา amikacin ในผู้ป่วยที่มีการทำงานของไตบกพร่องมันต้องไปเปิด brown nomogram ดูนี่หว่าซึ่งมันก็อยู่ในหนังสือ CK (Clinical Pharmacokinetic) ซึ่งไม่มีใครเอามาแน่อาจารย์ก็เลยเฉลยแล้วยอมให้ผ่านตรงนี้ไป (เลยคิดไว้ว่าต้องเอาข้อมูลยาที่ต้องทำ TDM มาใส่ไว้ในปาล์มให้ได้คราวหลังจะได้ไม่พลาดอีก)

ตอนแรกคิดว่าเคสเดียวไม่น่าจะทำเกิน 3 ชั่วโมง ที่ไหนได้กว่าจะเสร็จปาไปเที่ยงครึ่ง แต่ก็ยังโชคดีกว่าบางกลุ่มเพราะทำกันไม่เสร็จแล้วต้องนัดมาทำต่อวันอื่นอีก ตอนบ่ายก็มานั่งฟังนำเสนอฝึกงานที่ตกค้างมาจากเดือนที่แล้ว ซึ่งรู้สึกว่ามีคนสนใจน้อยกว่าครั้งที่แล้ว สงสัยเป็นเพราะเลยฝึกงานมาได้พักหนึ่งแล้วมั้ง ส่วนตัวผมก็หลับยาวจนนำเสนอกันเสร็จนะแหละ ก็มันเพลียนี่นอนตั้งเกือบตีสอง แล้วต้องตื่นตอน 6 โมงมาอ่านหนังสือ ตอนเช้าก็ต้องใช้สมองทำ SOAP อย่างหนัก บ่ายก็เลยสลบซะเลย

นำเสนอฝึกงานจบแล้วก็ต้องมานำเสนอแบบฟอร์มบันทึกข้อมูลผู้ป่วยบนหอผู้ป่วย กับ คำถามที่จะใช้เพื่อหาข้อมูลการใช้ยาจากผู้ป่วยอีก ยังดีนะที่สุ่มนำเสนอแค่ 5 คน (ซึ่งผมก็รอดมาได้แบบหวุดหวิดอาจารย์เรียกเลยไปแค่รหัสเดียว) กว่าจะเสร็จก็ปาไปเกือบสี่โมงครึ่ง

ยังไม่จบนะวันนี้ ต้องเอาไอ้ที่ทำเมื่อเช้ามาเรียบเรียงใหม่เพื่อส่งอีก ทำกันจนทุ่มครึ่งจนทุกคนหิวข้าวกันแล้วจึงเลิกทำ สรุปแล้วทำตั้งนานได้แค่ SOAP สามปัญหาเสร็จ แต่ยังไม่ได้ทำ Hospital Course กับ Discharge Counseling เลยต้องนัดมาทำกันวันอาทิตย์อีก

วันนี้เหนื่อยจังเลยยยยยยยยยยยยยยยยยยยยยยยยยยยยย

Update: ตอนนี้ Sanford 2010 มันมีตารางปรับยาที่ต้องการแล้ว
